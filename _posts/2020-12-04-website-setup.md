---
title:  "Ready, Set... Brew!"
---

## Een werkende website!

Na een paar dagen testen lijkt de website goed te werken. Met alle feedback die ik tot nu toe kreeg ben ik heel enthousiast om eraan te beginnen, hoewel ik nu ook des te meer besef hoeveel ik nog te leren heb over het brouwen.

## De brouwerij

Ik probeer komende week een paar sfeerfoto's te trekken van de brouwerij en hier te posten. Het is allemaal heel erg DIY, en al ben ik er zelf best wel trots op moet je er ook niet te veel van verwachten.

## Nog zoveel te leren!

Eén van de belangrijkste kritieken die ik kreeg is: 

> "waarom maak je zelf een website/tool om te brouwen? Er mist zoveel informatie! Geen SG, EBC, IBU, ..."

Dat is helemaal waar! Er zijn fantastische apps op de markt die thuisbrouwers helpen op 1001 manieren, en ik ga absoluut niet beweren dat ik het beter kan. Maar door zelf een tool te bouwen ga ik véél beter begrijpen wat al die termen willen zeggen, hoe ze passen in een recept en waar ze passen in ons brouwproces.

Op dit moment heb ik nog geen flauw idee wat al die dingen (SG, EBC, IBU) zijn. Ik heb een brouwerij, een recept en een vaag idee hoe bierbrouwen werkt. Dit tooltje is dus een perfecte weergave van mijn kennis van het brouwproces!