---
layout: default
title:  "Eerste Brouwdag (review)!"
---

## Wat Er Goed Ging

De brouwerij werkt! De ketels loopten netjes leeg, de gasbranders werkten netjes, de thermometers van Ikea overstegen de verwachtingen en - het belangrijkste van allemaal - we hebben een 10-tal liter bier gebrouwen!

Wacht\... 10 liter? Is dat niet wat weinig? Moest dat niet 20 zijn?

## Wat Er Minder Goed Ging

Dit was de eerste keer dat we brouwden, dus uiteraard maakten we een aantal kleine en grote fouten.

 - De 'grootste' fout was dat we zijn vergeten om het rietje in de warmwaterketel te monteren. Daardoor bleef er 10 liter spoelwater of meer in de ketel zitten.
 - We hadden een begin-SG moeten halen van 1.050, maar we zaten aan 1.071. Omdat we op dit moment wel weten hoe we de SG moeten meten, maar geen idee hebben hoe we de SG kunnen aanpassen in het brouwproces hebben we het zo gelaten. Ik vermoed dat je de SG verlaagt door meer spoelwater toe te voegen.
 - We hebben vloeibare gist van WYeast gebruikt. Deze gist kan je activeren door te kloppen op het pakje, op de plaats waar je een bol gistvoeding voelt. Op het pakje staat dat je de gistvoeding best 3u op voorhand kan activeren in een ruimte rond de 21°C. Onze kelder is standaard rond de 18°C, en nadat de gasbranders aan stonden werd het gemakkelijk 21-22°C. Het pakje hadden we netjes uit de ijskast gehaald aan het begin van ons proces, zodat het tijd zou hebben om te starten. En dan zijn we vergeten om het pakje te activeren! Onze gist heeft dus maar één uurtje (in plaats van drie) kunnen activeren. \
 Nu staat er bij de instructies dat dit op zich niet zo erg is en dat je gewoon de gist met gistvoeding rechtstreeks bij je brouwsel kan gieten, maar ik ben benieuwd wat voor effect dit zal hebben. 